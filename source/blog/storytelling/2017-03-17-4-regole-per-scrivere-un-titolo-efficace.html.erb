---
# Warning: This file is auto-generated from the Prismic.io CMS. Local changes will overriden on next sync.
layout: blog_post_layout
directory_index: false
blog: blog
title: >
        4 regole per scrivere un titolo efficace

autore: Ilary Schena
date: 2017-03-17
tags: Scrittura
image: https://prismic-io.s3.amazonaws.com/tralerighe/0eea986ab79c0610634ade72a985333bacaabd60_1-onzf_2rj6vi3exank6ksqw.jpeg
summary: >
        Il titolo è il biglietto da visita del tuo articolo. Sarà il titolo ad apparire nei motori di ricerca, sui social, nelle mail. Scopriamo insieme le strategie più efficaci per renderlo accattivante e indicizzato dai motori di ricerca.
showForm: main
---

<p>Hai scritto un articolo per il tuo blog, ora però bisogna pensare a un titolo che convinca gli utenti a sceglierlo tra tutti quelli presenti nella SERP di Google. È qui che entrano in gioco le tecniche per scrivere un titolo accattivante e indicizzato dai motori di ricerca.<br>Quanto deve essere lungo? Quali parole utilizzare? Quali evitare? Serve ottimizzare un titolo per i motori di ricerca?</p>

<p></p>

<h3><strong>1) Sii preciso</strong></h3>

<p>La precisione è fondamentale quando si scrive un titolo. Il titolo deve riflettere in poche, semplici parole ciò di cui tratterai nell’articolo.</p>

<p>Allo stesso tempo non creare aspettative che non potrai soddisfare: il lettore si aspetta di leggere di un determinato argomento, di trovare soluzioni a un problema, e la cosa più sbagliata di tutte è <strong>deludere le sue aspettative</strong> con un articolo che non rispecchia ciò che il titolo anticipa.</p>

<p></p>

<h3><strong>2) Scegli una strategia</strong></h3>

<p>Precisione non vuol dire piattume! Puoi trovare centinaia di modi per rendere un titolo accattivante, ma allo stesso tempo pertinente. Ecco le strategie più utilizzate dai migliori blogger:</p>

<h4><strong>Liste di numeri</strong></h4>

<p>Una strategia spesso vincente gioca sul numero di punti che si svilupperanno all’interno del tuo articolo. Titoli come “Le 7 domande fondamentali sulla vita, l’universo e tutto” o “Le 10 competenze chiave per il tuo successo” danno l’idea di un articolo sviluppato a punti, quindi semplice e di facile lettura.</p>

<h4><strong>Casi di successo</strong></h4>

<p>Nel tuo titolo potrai offrire delle soluzioni che hanno già portato qualcuno a raggiungere il successo. Ad esempio i titoli “Fare soldi: quando ho iniziato a guadagnare davvero” o “Forza di volontà: il segreto di Steve Jobs per aumentarla” stuzzicheranno la curiosità del lettore, che vorrà provare a raggiungere lo stesso livello di chi è già arrivato al traguardo.</p>

<h4><strong>La tecnica del Come</strong></h4>

<p>Il web sta sempre più diventando un manuale per imparare. Se nel tuo articolo descrivi una procedura, dai consigli e suggerimenti, allora potrai utilizzare nel titolo il sempre più diffuso “come”. Con la loro immediatezza, titoli quali ”Come relazionarsi con gli altri in maniera efficace” o “Come andare avanti quando vorresti mollare: la regola del 40%” inviteranno l’utente al click.</p>

<h4><strong>Paura e ansia</strong></h4>

<p>Molti titoli vincenti giocano su una preoccupazione o un’ansia del lettore. I titoli “Dipendenza da Internet: come evitare di buttare la tua vita nel cesso” o “Metodo di studio universitario: l’errore fatale degli studenti ” colpiranno l’utente che teme di essere chiamato in causa dall’articolo. Se riesci a fare riferimento a qualcosa che “spaventa” il lettore, allora avrai catturato la sua attenzione.</p>

<p></p>

<h3><strong>3) Sii breve</strong></h3>

<p>Il titolo dell’articolo di norma viene utilizzato come titolo nei risultati di ricerca di Google.  Pertanto è una buona idea rimanere sotto il limite di <strong>70 caratteri</strong> (spazi inclusi) impostato da Google per la visualizzazione, in modo che il titolo apparirà interamente nella SERP senza essere troncato automaticamente. Un titolo di questa lunghezza può anche stare comodamente in un tweet. Molti blogger ritengono che il titolo perfetto debba essere di non più di <strong>otto parole</strong>. </p>

<h3><strong>4) Includi una parola chiave, ma non farne la tua priorità</strong></h3>

<p>La scrittura deve essere ottimizzata innanzitutto per i tuoi utenti: l’<strong>ottimizzazione SEO</strong> per il motore di ricerca non deve andare a compromettere la fruibilità del testo da parte del lettore, che ha altrimenti l’impressione di trovarsi davanti a un testo scritto da un software.<br>Detto questo, vale la pena chiedersi cosa stanno cercando i tuoi potenziali lettori, includendo una <strong>parola chiave</strong> nel titolo, così da contribuire al posizionamento della pagina nella SERP di Google.</p>