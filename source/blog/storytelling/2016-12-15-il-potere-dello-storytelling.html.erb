---
# Warning: This file is auto-generated from the Prismic.io CMS. Local changes will overriden on next sync.
layout: blog_post_layout
directory_index: false
blog: blog
title: >
        Il potere dello Storytelling

autore: Serena Scarpello
date: 2016-12-15
tags: Storytelling
image: https://prismic-io.s3.amazonaws.com/tralerighe/532a4e67dc4f1c68eb8bdae3c137823e57b458c4_kaboompics.com_manwithmacbookproonawoodenpier.jpg
summary: >
        Lo Storytelling dà valore alle cose: prodotti, persone, aziende, istituzioni
showForm: main
---

<p>Se mettessimo in vendita su ebay un bell’orologio vintage al prezzo di 30 euro, con un annuncio del tipo: “Orologio vintage – secondo polso – unico – Compra Ora” - non ho dubbi che qualcuno lo comprerebbe in poco tempo. Se facessimo la stessa cosa aggiungendo una descrizione accanto alla foto: “Orologio vintage indossato da Steve McQueen – Un orologio che porta il nome di una delle più affermate star della storia del cinema e che condivide con il personaggio uno stile esclusivo e una classe purissima. Un oggetto unico e fuori dal comune”, sono sicura che qualcuno lo comprerebbe al volo. A 3.000 euro.</p>

<p>Il potere dello Storytelling è quello di <strong>dare valore alle cose</strong>: prodotti, persone, aziende, istituzioni. </p>

<p>Per persone intendo soprattutto noi stessi. Essere presenti sul web non solo può essere divertente ma è diventato necessario: non possiamo fare a  meno di costruirci un personaggio che descriva al meglio quello che siamo in funzione del nostro obiettivo.</p>

<p>Se il mio scopo è quello di posizionarmi a <strong>livello professionale</strong>, devo capire come raccontare nel modo più efficace la mia vita lavorativa sui differenti canali social. Se voglio semplicemente condividere la mia passione per la fotografia, magari anche con la speranza di farmi notare da qualcuno, dovrei evitare di pubblicare foto sfocate (banalmente) o di scrivere la mia opinione sul Referendum o sulle prossime elezioni in Francia.</p>

<p></p>

<p>Sul fronte aziende il gioco si fa ancora più complesso. Le <strong>aziende sono ambienti ricchi di storie</strong> che vanno lette e interpretate nel modo giusto. Per questo motivo anche in Italia molte multinazionali si stanno affidando sempre di più a profili quali giornalisti o scrittori, a volte costruendo al proprio interno delle vere e proprie factory, che sono un mix tra le vecchi redazioni e i nuovi campus super tecnologici. Da questo connubio nascono campagne geniali o nuovi strumenti di comunicazione aziendali – come gli houseorgan, le corporate TV, la radio aziendali – che stanno sulla notizia grazie ad un lavoro di real marketing: interviste, inchieste, graficrecording e tanto altro.</p>

<p></p>

<p>Lo stesso vale per le <strong>Istituzioni</strong>. Prendiamo l’esempio della casa reale di Windsor. La storia della ragazza qualunque che sposa il Principe è già di per sé uno Storytelling che funziona. Se poi aggiungiamo il fatto che il loro primogenito è un bambino simpatico e che sfoggia una smorfia nuova in ogni occasione pubblica, per giunta in modo assolutamente naturale, e che i genitori hanno iniziato a scherzarci su, facendolo fotografare in accappatoio mentre saluta Obama per esempio… allora il gioco è fatto! George è una star del web, e la famiglia reale ha accorciato le distanze dal suo popolo, mostrandosi umana, e meno seriosa di come eravamo abituati a vederla.</p>