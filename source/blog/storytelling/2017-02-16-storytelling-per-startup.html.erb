---
# Warning: This file is auto-generated from the Prismic.io CMS. Local changes will overriden on next sync.
layout: blog_post_layout
directory_index: false
blog: blog
title: >
        Storytelling per Startup

autore: Ilary Schena
date: 2017-02-16
tags: 
image: https://prismic-io.s3.amazonaws.com/tralerighe/2401c1568e2bd45e4903adc9e86a40340cba0951_storytelling-company-culture-1014x487.jpg
summary: >
        Sfruttare lo Storytelling per creare identità aziendale, attrarre clienti e nuovi talenti
showForm: main
---

<p>Nel mio lavoro alla Greylock Partners, collaboro a stretto contatto con gli imprenditori per aiutarli a modellare le strategie di comunicazione per la propria azienda. Indipendentemente dal settore, ho notato che le aziende che raccontano in modo efficace la loro storia sono quelle che riescono ad assumere i migliori talenti, acquisire clienti a lungo termine, e costruire un brand che dura nel tempo.</p>

<p></p>

<h3><strong>Qual è la vostra storia?</strong></h3>

<p>La storia della vostra azienda è molto più di un insieme di dati e fatti in ordine cronologico. Il più grande errore della maggior parte delle aziende è iniziare raccontando il primo fatidico incontro dei fondatori. (Ad esempio &quot;Io e il mio co-fondatore ci siamo conosciuti quando lavoravamo insieme nella società X. Ci siamo divertiti a creare insieme questi 3 prodotti di successo, così abbiamo deciso di costruire qualcosa insieme, perché pensiamo che possa essere interessante.&quot;) Questo è sicuramente il piede sbagliato per cominciare a raccontare una storia.</p>

<p>Una <strong>storia interessante</strong> sulla tua azienda saprà raccontare</p>

<ol><li>che cosa offrite</li><li>a chi</li><li>perché siete diversi</li></ol>

<p>Una volta messi in chiaro questi 3 punti, avrete spianato la strada per ogni altra decisione futura.</p>

<h4><strong>Che cosa offrite</strong></h4>

<p>Questa è una descrizione <strong>breve e frizzante</strong> dei bisogni del mercato al quale ti stai indirizzando</p>

<h4><strong>A chi</strong></h4>

<p>I tuoi <strong>clienti</strong> hanno un ruolo principale nella tua storia. Tu esisti solo grazie a loro, e solo per servirli. Sono loro i veri eroi della tua storia.</p>

<h4><strong>Perché siete diversi</strong></h4>

<p>Questa parte non deve essere un elenco di caratteristiche. Prova a descrivere chi siete in quanto team, ciò a cui date valore e ciò in cui credete. La storia sul “perché siete diversi” influenzerà l’<strong>identità aziendale</strong>, la capacità di assumere e mantenere <strong>talenti</strong>, i servizi e i prodotti che il vostro team creerà e il modo in cui il vostro team si comporterà nel lungo periodo. Questo a sua volta influenzerà il modo in cui la gente parlerà di voi in vostra assenza - giornalisti, clienti, partner e investitori.</p>

<p class="block-img"><img src="https://prismic-io.s3.amazonaws.com/tralerighe/9df3399b68b1dd81c369aa099f57cef64afd8fac_storytelling.jpg" alt="" width="1000" height="437" /></p>

<h3><strong>Chi dovrebbe raccontare la vostra storia?</strong></h3>

<p>Cerchiamo innanzitutto di definire chi deve <strong>ascoltare la vostra storia</strong>. La maggior parte delle aziende utilizzano la stampa come punto di partenza, ma non state creando la vostra storia solo per la stampa. State creando la vostra storia per i membri del team, clienti, partner e persino concorrenti di oggi e di domani - in poche parole chiunque all&#39;interno della vostra rete ha bisogno di conoscere chi siete.</p>

<p></p>

<h3><strong>Essere umani: case study</strong></h3>

<p>Prima di lavorare per Greylock, gestivo la comunicazione per <strong>Hulu</strong>. Uno dei motivi per cui ho cominciato a lavorare per Hulu è stato un documento chiamato &quot;Cosa Distingue Hulu&quot;, scritto dal team di fondatori. &quot;Cosa Distingue Hulu&quot; era un documento incredibilmente entusiasmante. Non era solo un insieme di elenchi puntati sui “valori aziendali&quot;, spesso riassunti in uno sterile discorso sull’azienda. Questo testo invece includeva frasi come:<br>&quot;<em>Le nostre aspettative sono molto alte e dobbiamo considerarci responsabili del loro raggiungimento. Facciamo tutti il lavoro sporco. Nessuno in azienda si vede al di sopra di qualsiasi compito.</em>&quot;</p>

<p></p>

<p>Quando lessi &quot;Cosa Distingue Hulu&quot;, sentii di aver trovato il mio gruppo - fu una esasperante, vertiginosa, caduta libera in cui seppi di aver trovato la mia casa. Non è forse quello che tutti gli esperti di brand marketing vorrebbero dai loro clienti?<br>La storia di Hulu è stata scritta con molta chiarezza (il team di fondatori ha selezionato con precisione ogni parola), le persone che in seguito sono entrate a far parte di Hulu erano veramente all&#39;altezza di quel documento. Spesso durante le riunioni e i pranzi ne abbiamo fatto riferimento; era una <strong>regola di comportamento</strong> da seguire.<br>Ma la cosa più potente di questo documento è che incoraggiava l’autoselezione:<br>&quot;<em>Ci sono una serie di cose a cui non diamo importanza qui a Hulu. Alcune di queste includono: titoli ad effetto, sciccosi mobili per l’ufficio, gerarchie e bei pranzi. Anche se la maggior parte delle persone professano di non essere interessati a queste cose, abbiamo scoperto che molte in realtà lo sono. Va bene, ma questo significa che Hulu sarebbe una pessima scelta per loro</em>&quot;.<br>Grazie a questo documento, Hulu ha attratto un team straordinario e ha mantenuto, nonostante la crescita del suo team, una forte identità aziendale.<br>Questo documento ha profondamente influenzato la mia <strong>idea di comunicazione</strong>. Nel periodo passato a Hulu non abbiamo pubblicato quasi nessun comunicato stampa. Tutte le comunicazioni esterne sono state pubblicate attraverso il nostro blog: parlavamo direttamente ai nostri clienti. In breve, <strong>siamo umani che parlano ad altri umani di cose che riteniamo importanti</strong>.<br>Adesso incoraggio le società a elaborare la propria versione di questo documento. Nel mio caso, ho scritto un documento simile quando sono entrata a far parte di Greylock, e da allora mi ha aiutato a indirizzare tutte le nostre attività di comunicazione, tra cui stampa, design, eventi e contenuti.</p>

<p>Nota: L&#39;originale &quot;Cosa Distingue Hulu&quot; è stato notevolmente modificato nel corso degli ultimi mesi. In questo post, non mi riferisco alla versione corrente sul sito Hulu.com.</p>

<p>Testo tradotto da https://news.greylock.com/storytelling-for-startups-4f64b81db796#.bw45ydpiy</p>