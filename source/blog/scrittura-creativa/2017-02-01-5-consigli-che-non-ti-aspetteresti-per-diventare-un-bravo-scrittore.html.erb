---
# Warning: This file is auto-generated from the Prismic.io CMS. Local changes will overriden on next sync.
layout: blog_post_layout
directory_index: false
blog: blog
title: >
        5 consigli che non ti aspetteresti per diventare un bravo scrittore

autore: Ilary Schena
date: 2017-02-01
tags: 
image: https://prismic-io.s3.amazonaws.com/tralerighe/668f81655e7832b7f6ea33044949d6e62e0b82fd_46650488_l.jpg
summary: >
        5 insoliti consigli per divertirti imparando a scrivere
showForm: main
---

<p>Sono due i suggerimenti dati dai migliori scrittori del mondo per diventare scrittore: <strong>leggere e scrivere</strong>.<br>Leggere aiuta a sviluppare l’immaginazione, ad arricchire il proprio vocabolario e il proprio stile narrativo. Scrivere serve ad allenarsi, perfezionare e mettere alla prova le proprie abilità.</p>

<p>Ma è davvero così semplice? Certo che no. Leggere un libro non significa aver assimilato le abilità linguistiche di quello scrittore, e scrivere molto non ti porterà all’istante a padroneggiare le tue capacità di scrittura. Per riuscire nel tuo obiettivo dovrai dedicare molto tempo alla lettura e alla scrittura per avere i primi risultati, mostrando un occhio analitico per ogni testo che leggerai e scriverai.</p>

<p></p>

<p>Per aiutarti nel tuo progetto di scrittura, abbiamo pensato a <strong>5 insoliti consigli</strong> da affiancare ai due principali:</p>

<h3><strong>Parla con gli sconosciuti</strong></h3>

<p>La scrittura è una forma di comunicazione ben distinta dalla comunicazione verbale. Ciò non toglie che le conversazioni di tutti i giorni possano ampliare il tuo vocabolario, esporti a nuovi stili comunicativi, ispirare nuovi personaggi di finzione. Parla con gli sconosciuti quando puoi: dal fruttivendolo, al bar, alla fermata dell’autobus. Per imparare qualcosa di nuovo, è importante <strong>comunicare con persone al di fuori delle proprie cerchie tradizionali</strong>.</p>

<h3><strong>Lavora a progetti personali</strong></h3>

<p>Non limitarti a scrivere per lavoro. Considera alcuni progetti personali per espandere i tuoi orizzonti linguistici. Ad esempio, potresti impegnarti a scrivere poesie, o dedicarti a quel romanzo che hai sempre voluto scrivere. Ogni forma di scrittura può aiutarti a migliorarne un’altra. Se la tua passione è scrivere racconti di fantascienza, scrivere per una volta una spy story potrebbe portare a risvolti inaspettati e a esplorare nuovi stili linguistici per i tuoi racconti fantascientifici.<br></p>

<h3><strong>Imponiti delle regole</strong></h3>

<p>Crea delle regole per controllare la tua produttività e limitare il più possibile le <strong>distrazioni</strong>. Puoi ad esempio importi di concederti una distrazione una volta che avrai completato il capitolo o l’articolo.</p>

<h3><strong>Guarda film e programmi televisivi</strong></h3>

<p>La maggior parte delle persone concorda sul fatto che la televisione sia solo una perdita di tempo, e questo è vero il più delle volte. Tuttavia guardare la televisione o un film può dimostrarsi un utile esercizio di analisi linguistica e della comunicazione. Ascolta i dialoghi e poni particolare attenzione agli elementi che li rendono credibili, convincenti e affascinanti. L’importante è <strong>osservare con occhio analitico</strong>, e non in modo passivo.</p>

<h3><strong>Impara una nuova lingua</strong></h3>

<p>Imparare le regole di una lingua straniera può aiutarti a familiarizzare con i concetti base della grammatica italiana, come la struttura delle frasi, i sostantivi, gli avverbi ecc.. Conoscere la struttura della lingua si rivelerà spesso un alleato nei momenti di <strong>incertezza grammaticale</strong>.</p>

<p></p>

<p>Queste strategie non devono essere una giustificazione per smettere di leggere e scrivere, ma sono pensate come <strong>complementari</strong> a queste due attività. Che ti piaccia o no, dovrai leggere e scrivere molto per affermarti nel mondo della scrittura. Queste tattiche ti aiuteranno a esplorare nuove prospettive e a rafforzare la tua padronanza linguistica.</p>