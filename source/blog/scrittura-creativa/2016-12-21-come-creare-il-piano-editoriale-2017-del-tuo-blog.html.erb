---
# Warning: This file is auto-generated from the Prismic.io CMS. Local changes will overriden on next sync.
layout: blog_post_layout
directory_index: false
blog: blog
title: >
        Come Creare il Piano Editoriale 2017 del Tuo Blog

autore: Ilary Schena
date: 2016-12-21
tags: 
image: https://prismic-io.s3.amazonaws.com/tralerighe/226a0bb0f769fde5c577dceaf06054809f3e2fa6_come-creare-il-piano-editoriale-2017-del-tuo-blog.jpg
summary: >
        Il piano editoriale, un alleato del blogger
showForm: main
---

<p>Il piano editoriale del blog è essenziale per produrre contenuti interessanti e di qualità in modo efficiente, in base al tempo a disposizione.<br>Un’obiezione comune tra i blogger reticenti all’uso di un piano editoriale è che pianificare i contenuti inibisce la creatività. In realtà, creare un piano editoriale del blog permette di avere addirittura <strong>più libertà creativa</strong>.<br></p>

<p>Il piano editoriale ti permetterà infatti di sederti di fronte allo schermo con un’idea o un argomento su cui scrivere. Questo non significa doversi necessariamente attenere a ciò che è stato programmato in precedenza: puoi ignorare l’argomento da trattare, perché hai qualcos’altro di più interessante su cui scrivere. Ma senza un piano editoriale e con poco tempo da dedicare al blog, ti troverai spesso di fronte al tanto temuto schermo bianco con nessuna idea in mente.</p>

<p></p>

<h3><strong>Dove trovare idee per gli articoli del tuo blog</strong></h3>

<p>Il primo passo per l’organizzazione di un piano editoriale è il <strong>raggruppamento delle ide</strong>e. La maggior parte dei blogger ha in testa una serie di idee che fluttuano nella mente in modo confuso. Il piano editoriale permetterà di raccoglierle tutte insieme in un unico luogo.</p>

<p>Si può utilizzare un semplice foglio di lavoro Google come strumento per la creazione del piano editoriale: un pregio dei fogli di lavoro Google è che potrai accedervi da qualsiasi dispositivo e aggiungere idee in qualsiasi momento tu abbia l’<strong>ispirazione</strong>.<br>Raccogli tutte le idee che ti vengono in mente ed elencale nel foglio di lavoro. Se hai difficoltà a trovare idee, ecco alcuni spunti interessanti</p>

<h4><strong>Indagine tra i lettori </strong></h4>

<p>Questo stratagemma non solo ti permetterà di ricevere <strong>feedback dai lettori</strong> su quali contenuti sono stati interessanti per loro nell’anno precedente, ma anche per capire quali sono i loro <strong>dubbi</strong> e quali <strong>domande</strong> hanno da farti. Assicurati di porre domande specifiche nel sondaggio così da ottenere idee e argomenti per il tuo blog. Una domanda generica come “Cosa vi interesserebbe leggere sul blog” potrebbe non generare molte idee nei lettori: poni piuttosto domande specifiche come “Qual’è la vostra più grande distrazione quando lavorate in ufficio”. Per ogni risposta condivisa dai lettori, potrai creare un articolo che li aiuti a rispondere ai loro dubbi.</p>

<h4><strong>Domande dei lettori</strong></h4>

<p>Durante l’anno, i lettori potrebbero aver <strong>interagito</strong> con te via mail, Facebook o tramite i commenti del blog ponendoti delle domande. Anche se hai già risposto alle domande dei lettori, le risposte che hai dato potrebbero interessare anche un pubblico più ampio ed essere trasformate in un articolo del blog. </p>

<h4><strong>Riviste e magazine per trovare ispirazione</strong></h4>

<p>A seconda della nicchia per cui scrivi, potresti trovare ispirazione per i tuoi prossimi articoli. Ad esempio, se la tua nicchia è il design potresti sfogliare le <strong>riviste specializzate</strong> in design per capire quali argomenti trattare, quali sono i trend del momento o semplicemente trovare ispirazione.</p>

<h4><strong>Tema dell’anno</strong></h4>

<p>Potresti sviluppare un tema da trattare per tutto il corso dell’anno. Non tutti gli articoli saranno collegati a questo tema, ma avere un filo conduttore ti permetterà di esplorare un argomento in modo più profondo, creando una connessione tra i vari articoli pubblicati.</p>

<p></p>

<h3><strong>Come creare il piano editoriale del tuo blog</strong></h3>

<p>Una volta raccolte le idee, è finalmente arrivato il momento di creare il piano editoriale. Ecco i prossimi passi:</p>

<h4><strong>Determina la frequenza degli articoli</strong></h4>

<p>Ricorda sempre che <strong>la qualità batte la quantità</strong>, ed è quindi meglio creare pochi contenuti ma di qualità, piuttosto che pubblicare molti articoli con contenuti superflui e mediocri.</p>

<h4><strong>Crea una tabella di pianificazione</strong></h4>

<p>Una volta stabilita la frequenza degli articoli, crea una seconda tabella con le seguenti colonne:</p>

<ul><li>Settimana – così potrai tenere traccia di quante settimane ci sono in un anno</li><li>Data – così saprai il giorno in cui pubblicare</li><li>Focus – se succede qualcosa di particolare in una determinata data, come l’inizio delle vacanze scolastiche, il Natale, ecc. </li><li>Tipo di articolo – cerca di variare i contenuti dei tuoi articoli: potresti avere un pubblico eterogeneo, quindi assicurati di scrivere contenuti interessanti per tutti</li><li>Argomento/titolo – a volte potresti conoscere in anticipo il titolo esatto di un articolo, altre volte invece il titolo sarà scelto solo ad articolo completo.</li></ul>

<h4><strong>Aggiungi articoli stagionali</strong></h4>

<p>Pianifica gli articoli stagionali, così da prepararli in tempo per l’arrivo di un particolare evento, rendendoli in questo modo <strong>rilevanti per i tuoi lettori</strong>. Ecco alcuni esempi:</p>

<ul><li>Articolo sul primo dell’anno</li><li>Articolo sul Black Friday</li></ul>

<h4><strong>Aggiungi articoli su eventi e ricorrenze rilevanti</strong></h4>

<p>Pianifica degli articoli su ricorrenze o eventi importanti per il tuo ambito di scrittura. Ad esempio, se hai un blog di design, non potrai non fare riferimento al Salone del Mobile, per un blog sui viaggi on the road potrà essere interessante un articolo sulle novità del Salone del Camper.</p>

<h4><strong>Aggiungi i suggerimenti dei lettori</strong></h4>

<p>Aggiungi tra gli articoli le idee suggerite dal sondaggio che hai condotto tra i lettori e rispondi alle loro domande.</p>